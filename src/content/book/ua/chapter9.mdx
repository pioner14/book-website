---
title: "Фібі й велика таємниця"
order: 9
description: "Фібі й велика таємниця"

---

import ChapterImage from '../../../components/ChapterImage.astro'

Якось Фібі почала помічати, що її хазяйка поводиться дивно. Вона
постійно усміхалася, сміялася і про щось думала. Фібі, звісно, раділа за
свою маму, але їй дуже хотілося дізнатися, що відбувається.

Вона поділилася цим із Луїсом, коли була на базарі.

Він жував шматочок риби, задумався, а потім сказав:

— Недобре це… Може, вони хочуть завести ще одну собаку?

— Що? — здивувалася Фібі. — Але ж це добре, — подумавши, сказала вона.

<ChapterImage src="/chapter-images/9/IMG_0842.jpg" alt="Странная мама" />

— Ні, не добре, — дожовуючи, відповів Луїс. — Тепер їжі в тебе буде
вдвічі менше, і доведеться віддавати свої іграшки.

— Іграшки??? — Фібі аж підскочила, згадавши свого улюбленого зайчика. —
Ні вже, це вже занадто! — сказала вона.

— Що ж, — знизав плечима Луїс, — тут уже нічого не зробиш.

Фібі вже кликали назад, і вона, трохи засмучена, попрощалася з Луїсом.

Дорогою додому вона вирішила, що просто так не здасться, і що її зайчик
та їжа залишаться тільки її.

<ChapterImage src="/chapter-images/9/chapter9-image1.jpeg" alt="Фиби удивлена" />

Згодом вона почала доводити своїй родині, що їм цілком вистачає й однієї
собаки.

Вона ще активніше «захищала» дім і тепер гавкала з вікна на перехожих не
лише вдень, а й уночі.

Коли посудомийну машину забували закрити, Фібі вилизувала весь посуд —
думала, що так допомагає.

Вона приносила додому палиці, які знаходила на вулиці, й дарувала їх
мамі — ховала під подушку.

Загалом, Фібі робила все, щоб показати: однієї собаки в родині більш ніж
достатньо.

<ChapterImage src="/chapter-images/9/IMG_0822.jpg" alt="Фиби убирается по дому" />

Берта радила:

— Просися частіше на вулицю, нехай господарі частіше гуляють — їм
сподобається!

Фібі так і робила. Але нічого не змінювалося, і вона все більше
хвилювалася за свого зайчика.

— Можеш сховати його в мене, якщо хочеш, — казала Берта, намагаючись її
заспокоїти. — Будеш приходити в гості й гратися з ним.

Але це Фібі зовсім не заспокоювало.

<ChapterImage src="/chapter-images/9/IMG_0817.jpg" alt="Париж" />

Одного разу Фібі почула розмову своєї родини. Її мама казала:

— Треба Фібі купити червоний берет. Обов’язково. Вона ж буде в Парижі —
там усі ходять у беретах.

Фібі завмерла.

Париж?!

Ось яку таємницю вони приховували!

<ChapterImage src="/chapter-images/9/IMG_0823.jpg" alt="Готова к поездке" />

Фібі багато чула про Париж від своєї сім’ї. Її мама обожнювала про нього
розповідати. Фібі бувала там раніше, і не можна сказати, що їй це сильно
подобалося — надто багато людей, — але її мама просто обожнювала туди
їздити. І тепер, мабуть, вони знову їдуть усією сім’єю на машині — разом
із бабусею, дідусем і мамою.

На наступній прогулянці Фібі розповіла про це Бертi:

— Загалом, ми всією сім’єю їдемо до Парижа. На машинці.

— То справа не в іншій собаці! — сказала Берта. — Можеш не хвилюватися
за зайчика. І навіть можеш узяти його з собою — нехай теж побачить
Париж!

— Та немає ніякої собаки! Луїс усе переплутав і мене заплутав! Та й яка
ще собака — я й сама мала здогадатися: моїм батькам ледве вистачає часу
готувати мені їжу щодня, не те що для двох собак. І це ще я мало їм! —
обурилася Фібі.

— Ну що, збирайся в мандрівку, — сказала Берта. — Не забудь узяти
антисептик для лапок, щоб протирати їх після метро. І зайди в мою
улюблену м’ясну крамницю до дядька Вінченцо — він дасть тобі кісточки.

— Добре, — сказала Фібі, уже мріючи про кісточки.

За кілька днів вони поїхали. Машину завантажили валізами.

Беретик для Фібі прийшов вчасно. Вушка в ньому трохи чесалися, але мамі
він дуже подобався і Фібі вирішила потерпіти.

