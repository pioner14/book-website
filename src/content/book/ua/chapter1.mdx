---
title: "Розділ 1: Фібі і валізне пригодування Берти"
order: 1
description: "Історія про те, як Фібі допомогла своїй подрузі Берті потрапити у подорож до Альп."
---

import ChapterImage from '../../../components/ChapterImage.astro'

# Розділ 1: Фібі і валізне пригодування Берти
Якось раз, одним сонячним днем, Фібі пішла на прогулянку і зустріла свою подругу Берту. Вона чомусь була сумна, і Фібі запитала:
— Чому ти така сумна?
Берта сказала, що її родина збирає валізи і хоче кудись поїхати, здається, до Альп, але її не беруть… А вона теж хоче гнатися за оленями, валятися у травичці та збирати квіточки.
Фібі запитала, чому Берта думає, що її не беруть.
Берта відповіла:
— Тому що мій улюблений м’ячик не поклали у валізу.
<ChapterImage src="/chapter-images/1/97EB435B-AAE5-4CF1-81F2-3A0BC7B93A65.jpeg" alt="Фібі зустрічає сумну Берту" />
Фібі жахнулася і зрозуміла: сумніву немає — Берту залишають одну, і вона не зможе бігати за оленями в Альпах, і з цим треба було щось робити. Вона замислилася, потерла лапкою за вухом, і раптом їй прийшла ідея. Тоді вона сказала:
— Берто, а якщо вони просто забули тебе взяти? Спробуй обережненько залізти у валізу ввечері, перед від’їздом. А коли вони приїдуть до Альп, відкриють валізу і побачать тебе — так зрадіють!
Берта була сорокакілограмовою німецькою вівчаркою, але вона зраділа і подумала, що це чудовий план. Вона подякувала свою подружку, побажала їй хорошої прогулянки і задоволена пішла здійснювати їхній план.
— І не забудь свій м’ячик! — крикнула їй услід Фібі і пішла за своїми справами.
<ChapterImage src="/chapter-images/1/IMG_0688.JPG" alt="Берта у валізі" />
Пізніше Берта розповіла, як усе було: вона залізла у валізу вночі, як вони й планували, але не врахувала, що трохи не поміщається в неї, та ще й хропе вночі. Загалом, її помітили раніше, ніж планувалося… але у подорож усе-таки взяли!
<ChapterImage src="/chapter-images/1/IMG_0769.PNG" alt="Фібі йде за своїми справами" />
<ChapterImage src="/chapter-images/1/IMG_0770.PNG" alt="Фібі задоволена результатом" />
Фібі подумала: «Ось і добре! Головне — нагадати про себе вчасно!»
