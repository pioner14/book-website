---
title: "Фібі допомагає Берті"
order: 1
description: "Фібі допомагає Берті"
---

import ChapterImage from '../../../components/ChapterImage.astro'

Якось раз, одного сонячного дня, Фібі пішла на прогулянку і зустріла
свою подругу Берту. Вона була трохи сумна, і Фібі запитала:

— Щось сталося? Ти трохи сумна…

<ChapterImage src="/chapter-images/1/IMG_0770.jpeg" alt="Фиби встречает грустную Берту" />

Берта розповіла, що її родина пакує валізи і хоче кудись поїхати,
здається, в Альпи, але її не беруть... А вона теж хоче ганятися за
оленями, валятися в травичці і збирати квіточки.

Фібі запитала, чому Берта думає, що її не беруть.

<ChapterImage src="/chapter-images/1/IMG_0769.jpeg" alt="Фиби задумалась" />

Берта відповіла:

— Тому що мій улюблений м'ячик не поклали в валізу.

<ChapterImage src="/chapter-images/1/IMG_0688.JPG" alt="Берта в чемодане" />

Фібі була шокована і зрозуміла: сумнівів нема — Берту залишають вдома і
вона не зможе бігати за оленями в Альпах. Але з цим треба було щось
робити.

Вона задумалася, почухала лапкою за вухом, і раптом їй прийшла ідея.
Тоді вона сказала:

<ChapterImage src="/chapter-images/1/97EB435B-AAE5-4CF1-81F2-3A0BC7B93A65.jpeg" alt="Берта в Альпах" />

— Берта, а якщо вони просто забули взяти тебе? Спробуй обережненько
залізти в валізу ввечері, перед від’їздом. А потім, коли вони приїдуть в
Альпи, відкриють валізу і побачать тебе — так і зрадіють!

Берта була сороккілограмовою німецькою вівчаркою, але вона зраділа і
подумала, що це чудовий план. Вона подякувала своїй подружці, побажала
їй гарної прогулянки і задоволена пішла здійснювати їхній план.

— І не забудь свій м'ячик! - крикнула їй навздогін Фібі і пішла у своїх
справах.

Пізніше Берта розповіла, як усе було: вона залізла у валізу вночі, як
вони й планували, але не врахувала, що трохи в неї не вміщається, та ще
й хропе вночі. Загалом, її помітили раніше, ніж планувалося... але в
подорож все-таки взяли!

Фібі подумала: "Ну ось! Головне - вчасно нагадати про себе!"

